# Relazione finale
## **Introduzione**
OWASP Juice Shop è un'applicazione web deliberatamente vulnerabile, progettata a fini didattici e formativi, che incorpora numerose debolezze comunemente riscontrate in contesti reali. Essa rappresenta un valido strumento per lo studio delle principali vulnerabilità elencate nella OWASP Top 10, fornendo un ambiente realistico e controllato per l’analisi della sicurezza applicativa.

Il progetto si avvale dell’immagine Docker ufficiale di OWASP Juice Shop, la quale consente di creare un ambiente isolato, facilmente replicabile e sicuro. Questa configurazione risulta particolarmente adatta per lo svolgimento di un’attività completa di Vulnerability Assessment and Penetration Testing (VAPT). 

Nel presente elaborato, verranno applicate in maniera pratica le quattro fasi fondamentali del penetration testing sull’ambiente Docker dell’applicazione, illustrando le metodologie adottate, gli strumenti impiegati e i risultati ottenuti. L’obiettivo è quello di comprendere in che modo potrebbero verificarsi attacchi in scenari reali e quali strategie di prevenzione e mitigazione potrebbero essere adottate, il tutto in un contesto controllato e a scopo formativo.

Per la realizzazione del progetto è stata utilizzata la distribuzione Kali Linux, in quanto rappresenta uno standard di riferimento nel campo della sicurezza informatica. Essa include una vasta gamma di strumenti preinstallati specificamente progettati per il penetration testing, quali Burp Suite, OWASP ZAP, NMap, tra gli altri. Questo permette a Kali Linux di essere una piattaforma ideale sia per l’apprendimento che per l’applicazione pratica in ambito accademico e professionale.
